# Glossario
## A
### Accesso 
Per accesso si intende l'azione fisica di ingresso-uscita nei luoghi dell'organizzazione che viene effettuata dall'utente.

### Accuratezza
Capacità di un prodotto software di fornire i risultati o gli effetti attesi con il livello di precisione richiesta
dall'utente.

### Adeguatezza
Capacità di un prodotto software di fornire un appropriato insieme di funzioni che permettano all'utente di svolgere determinati task e di raggiungere gli obiettivi prefissati.

### Amazon Web Services (AWS)
Azienda statunitense di proprietà Amazon, che fornisce servizi di cloud computing su un'omonima piattaforma on demand.

### Amministratore
Ha l'incarico di controllare l'efficienza dell'ambiente di lavoro e di gestire tutti i documenti relativi al progetto. Si occupa, inoltre, della configurazione e versionamento del prodotto.

### Analista
Ha l'incarico di seguire il progetto dall'inizio fino alla fine e redige i documenti \SdF{ e \AdR{. Il suo lavoro si basa nel conoscere a fondo il problema e definire i requisiti espliciti ed impliciti.

### Analizzabilità
Capacità di un prodotto software di facilitare la diagnosi sul software, individuando la causa di errori o malfunzionamenti qualora presenti.

### Angular
È un framework open source per lo sviluppo di applicazioni web scritto in TypeScript, HTML e CSS.

### Apache Kafka
È una piattaforma open source di stream processing scritta in Java e Scala, dove è possibile gestire feed di dati in tempo reale con bassa latenza ed alta velocità. Essa è usata principalmente per tutte le applicazioni di elaborazioni di stream.

### API (Application programming interface)
L'interfaccia di programmazione delle applicazioni sono set di definizioni e protocolli con i quali vengono realizzati ed integrati software applicativi. Consentono ai  prodotti o servizi di comunicare con altri prodotti o servizi senza sapere come vengono implementati, semplificando così lo sviluppo delle applicazioni.

### Applicazione web
Una applicazione distribuita web-based cioè fruibile via web per mezzo di un network, come Internet, che offre determinati servizi all'utente che la utilizza. Le applicazioni web a differenza delle altre applicazioni non necessitano di venire installate.

### Asincrona
Sono generiche attività che proseguono indisturbate ed il chiamante non deve attendere la fine dell'attività del codice richiamato.

### Attrattività
Capacità del prodotto software di risultare piacevole per l'utente. La qualità è relativa alla progettazione dell'aspetto grafico delle interfacce.

### Autenticazione
È l’azione che conferma la verità di un attributo di un singolo dato o di un’informazione sostenuta vera da un’entità. In informatica è un processo nella quale un computer, sistema informatico o un utente verifica la corretta identità di un altro software, computer o utente che vuole comunicare attraverso una connessione, autorizzandolo  ad utilizzare eventuali servizi associati.

## B

### Bacheca
Strumento grafico di un Issue Tracking System che permette di visualizzare le attività da svolgere di un progetto. Nel caso di GitHub una bacheca si chiama "Project".
corso.

### Backend as a service (BAAS)
È un modello per fornire agli sviluppatori di applicazioni web o mobile un modo per collegare le loro applicazioni a un backend cloud storage e API, esposte da applicazioni backend, fornendo allo stesso tempo funzioni quali la gestione degli utenti, le notifiche push, e l'integrazione con servizi di rete sociale.

### Backend (server)
Sono delle interfacce che hanno come destinatario un programma. Una applicazione back end è un programma con il quale l'utente interagisce indirettamente. In una struttura client/server il back end è il server.

### Baseline
È un insieme di configuration item in un dato istante temporale (milestone), verificato, base per l'avanzamento del progetto.

### Beacon (Bluetooth)
Sono dei trasmettitori hardware (classe di dispositivi Bluetooth a bassa energia LE) che trasmettono il loro identificatore a dispositivi elettronici portatili vicini.

### Behavior-Driven Development (BDD)
È un processo di sviluppo software agile che incoraggia la collaborazione tra sviluppatori, QA (Quality Assurance) e partecipanti non tecnici o aziendali a un progetto software. Lo sviluppo basato sul comportamento combina le tecniche generali e i principi del TDD (Test-driven development) con idee di progettazione guidata dal dominio e analisi e progettazione orientate agli oggetti per fornire ai team di sviluppo e gestione del software strumenti condivisi e un processo condiviso per collaborare allo sviluppo del software.

### Big Data
Indica in maniera generica un'estesa raccolta di dati da richiedere tecnologie e metodi analitici specifici per l'estrazione di valore o conoscenza. Il termine è utilizzato in riferimento alla capacità di analizzare  e mettere in relazione un'enorme mole di dati eterogenei, strutturati e non, allo scopo di scoprire i legami tra fenomeni diversi e prevedere quelli futuri.

### Bitbucket
È un servizio di hosting web-based per progetti che usano i sistemi di controllo versione Mercurial o Git (è simile a GitHub).

### Branch
È un puntatore a un singolo commit e viene utilizzato in Git per l'implementazione di funzionalità tra loro isolate.

### Bootstrap
È una raccolta di strumenti liberi per la creazione di siti e applicazioni web. Essa contiene modelli di progettazione basati su HTML e CSS, sia per la tipografia, ma anche per le varie componenti dell'interfaccia.

### Build automation
È l'atto di scrivere o automatizzare un'ampia varietà di compiti che gli sviluppatori software fanno nelle loro attività quotidiane di sviluppo come ad esempio
la compilazione del codice sorgente in codice binario, esecuzione di test, deployment di sistemi di produzione e creazione di documenti o note di rilasci.

### Bug
È un guasto che porta al malfunzionamento del software, tipicamente dovuto ad un errore nella scrittura del codice sorgente di un programma software scritto da un programmatore.

## C
### Camel Case
Formato di scrittura di identificatori (tipicamente di nomi di file o di variabili) in cui le parole che li compongono sono separate dalle loro lettere maiuscole iniziali.

### Cascading Style Sheets (CSS3)
È un linguaggio usato per definire la formattazione di documenti HTML, XHTML e XML ad esempio i siti web e relative pagine web; permette una programmazione più chiara e facile da utilizzare, sia per gli autori delle pagine stesse sia per gli utenti, garantendo anche il riutilizzo di codice e facilita la manutenzione. Le specifiche CSS3 sono costituite da sezioni separate dette "moduli" e hanno differenti stati di avanzamento e stabilità.

### Clean architecture
È una filosofia di progettazione software che separa gli elementi di un progetto in livelli ad anello.

### CLI
Acronimo di Command Line Interface. Si riferisce a un'interfaccia utente che permette di interagire con il sistema operativo e con gli altri programmi mediante la digitazione di comandi testuali. Alcuni esempi di CLI sono cmd o Command Prompt su SO Windows, bash su SO basati su Linux.

### ClickHouse
È un sistema di gestione di database orientato alle colonne open source in grado di generare in tempo reale report di dati analitici utilizzando query SQL.

### Cloud
È uno spazio di archiviazione dove può essere accessibile in qualsiasi momento ed in ogni luogo utilizzando semplicemente una qualunque connessione ad Internet.

### Cluster
È un insieme di computer connessi tra loro tramite una rete telematica con lo scopo di distribuire un'elaborazione molto complessa tra i vari computer, aumentando la potenza di calcolo del sistema e/o garantendo una maggiore disponibilità di servizio.

### Code generation
Meccanismo dove il compilatore prende in input il codice sorgente e lo converte in codice macchina.

### Code smell 
Nell'ingegneria del software questa espressione viene usata per indicare una serie di caratteristiche che il codice sorgente può avere e che sono generalmente riconosciute 
come probabili indicazioni di un difetto di programmazione; in altre parole sono debolezze di progettazione che compromettono la qualità del software.

### Commit
Una serie di modifiche che sono stati esplicitamente convalidate.

### Computation as a service (CaaS)
Le risorse di elaborazione vengono fornite su richiesta tramite risorse virtuali o fisiche come servizio.

### Configuration Item
Parte che compone il prodotto software. Ha una propria identità, che è univoca. Le informazioni disponibili per il configuration item sono un identificativo univoco, un nome descrittivo, la data di creazione, l'autore, il registro delle modifiche e il suo stato corrente.

### Continuous integration 
In ingegneria del software è una pratica che si applica in contesti in cui lo sviluppo del software avviene attraverso un sistema di controllo versione. 
È dimostrabile come incremento, andando verso il risultato voluto ogni passo che si esegue ha un valore aggiuntivo.

### Criptovaluta
È una rappresentazione digitale di valore basata sulla crittografia.

### Cucumber
È uno strumento software utilizzato dai programmatori di computer che supporta lo sviluppo basato sul comportamento (BDD). Esso consente l'esecuzione della documentazione 
di funzionalità scritta in testo rivolto alle imprese. Esegue test di accettazione automatizzati scritti in uno stile di sviluppo basato sul comportamento (Behavior-Driven 
Development, BDD).

## D
### Dashboard
È un tipo di interfaccia utente grafica che mostra informazioni generiche ed è caratterizzata dalla facilità di lettura ed immediatezza, consentendo al management di agire tempestivamente prendendo decisioni corrette.

### Dati dell'organizzazione
È un sottoinsieme dei parametri dell'organizzazione, nel quale vengono esclusi il perimetro di tracciamento dell'organizzazione e l'insieme di luoghi di tracciamento.

### Disciplinato
Comportamento conforme a regole e strategie ben definite.

### Discord
È una piattaforma gratuita di chat vocale e testuale che fornisce server gratis per gli utenti e infrastrutture per server dedicati.

### Dispatcher
È un modulo del sistema operativo che ha la responsabilità di: estrazione dei messaggi in arrivo dai canali sottostanti, della loro conversione in chiamate al metodo nel codice dell'applicazione e della restituzione dei risultati al chiamante.

### Docker
È un progetto open source che automatizza il deployment di applicazioni all'interno di contenitori software, fornendo un'astrazione aggiuntiva grazie alla virtualizzazione a livello di sistema operativo di Linux.

## E
### Economicità
Indica la capacità di un sistema si essere efficace ed efficiente.

### Efficacia
Capacità di produrre l'effetto e i risultati voluti.

### Efficienza
Capacità costante di rendimento e rispondenza per i propri fini minimizzando le risorse.

### End to end (test)
Rappresenta una metodologia utilizzata per verificare se il flusso di un'applicazione si sta comportando come progettato dall'inizio alla fine senza che vengano rilevati degli errori che andrebbero a inficiare sulla qualità dell’applicazione stessa.

## F
### Fase
Tempo che intercorre fra due milestone nel ciclo di vita del software.

### FIFO
Acronimo di di First In First Out. Il metodo FIFO rappresenta la modalità di immagazzinamento di oggetti fisici in cui il primo oggetto introdotto è il primo ad uscire.

### Fish-level
Categoria di operazioni con interazione atomica tra attore e sistema.

### Framework
Insieme integrato di componenti software prefabbricate che offrono uno schema di soluzione preconfezionato per un determinato tipo di problema.

### Function as a Service (FaaS)
È una categoria di servizi di cloud computing che fornisce una piattaforma che consente ai clienti di sviluppare, eseguire e gestire le funzionalità delle applicazioni senza la complessità di creare e mantenere l'infrastruttura tipicamente associata allo sviluppo e al lancio di un'applicazione.

### Funzionale
In relazione a un requisito esprime le funzionalità che il sistema deve offrire e il suo comportamento a fronte di particolari input.

## G
### Geolocalizzazione
Processo che permette l'individuazione geografica del luogo in cui si trova un determinato oggetto attraverso l'uso di apparecchiature in grado di trasmettere segnali a un satellite.

### Gherkin
È il linguaggio che Cucumber usa per definire i casi di test. È progettato per essere non tecnico e leggibile dall'uomo e descrive collettivamente i casi d'uso relativi a un sistema software.

### Git
È un software di controllo versione distribuito utilizzabile da interfaccia a riga di comando.

### Git Flow
È un’estensione di git che si basa sul modello di branching di Vincent Driessen. Git Flow descrive un modello di diramazione ben preciso costruito che rispecchia le fasi di rilascio del progetto.

### GitHub
È un servizio di hosting per progetti software. Il nome deriva dal fatto che è una implementazione dello strumento di controllo versione distribuito Git.

### GitLab
È una piattaforma web open source che permette la gestione di repository Git e di funzioni trouble ticket.

### Global Positioning System (GPS)
È un sistema di posizionamento e navigazione satellitare. Attraverso una rete dedicata di satelliti artificiali in orbita, fornisce a un terminale mobile o ricevitore GPS informazioni sulle sue coordinate geografiche e sul suo orario in ogni posto sulla Terra dove vi sia un contatto privo di ostacoli con almeno quattro satelliti del sistema.

### Grafana
È un sistema di analisi e monitoraggio open source per basi di dati e funziona come un'applicazione web.

### Gradle 
È un sistema open source di compilazione che viene utilizzato per la automate building, i testing, le distribuizioni, ecc. Ogni progetto Android ha 
bisogno di un Gradle per generare un apk dai file .java e .xml .

## H
### HyperText Markup Language 5 (HTML5)
È un linguaggio di markup per la strutturazione delle pagine web. HTML5 è l’ultima versione di HTML.

## I
### Infrastructure as a service (IaaS) 
È un'infrastruttura informatica istantanea, fornita e gestita su Internet. Essa è un servizio cloud.

### Indirizzo IP
È un'etichetta numerica che identifica univocamente una macchina collegata ad una rete informatica che utilizza l'Internet Protocol come protocollo di rete per l'instradamento.

### Integrated Development Environment (IDE)
È un ambiente di sviluppo integrato, cioè è un software che, in fase di programmazione, supporta i programmatori nello sviluppo del codice sorgente di un programma. In fase di scrittura del codice segnala eventuali errori commessi dallo sviluppatore.

### Incontro formale
Riunione fra i membri del gruppo in cui si discutono temi riguardanti il progetto e si prendono delle decisioni.
In questi incontri, normalmente fisici, viene redatto un verbale con un segretario che si occupa della sua stesura e successiva pubblicazione nel repository della documentazione.

### Ingresso
Per ingresso presso un luogo di un'organizzazione si intende l'attività di spostamento fisico in cui un'utente passa da una posizione geografica non soggetta a tracciamento ad una interna ad un perimetro che delimita un luogo soggetto a tracciamento.

### Interfaccia grafica (GUI, Graphical User Interface)
È un tipo di interfaccia utente che consente l'interazione uomo-macchina in modo visuale utilizzando rappresentazioni grafiche piuttosto che riga di comando.

### Interfaccia web
È un'interfaccia che permette la visualizzazione di siti internet adeguando il computer alle necessità di interazione dell'utente, codificando e decodificando il linguaggio di programmazione e di demarcazione utilizzato nel web.

### Internet of Things (IoT, internet delle cose)
È un neologismo riferito all'estensione di Internet al mondo degli oggetti e dei luoghi concreti. Il concetto rappresenta una possibile evoluzione dell'uso della rete internet: gli oggetti si rendono riconoscibili e acquisiscono intelligenza grazie al fatto di poter comunicare dati su se stessi e accedere ad informazioni aggregate da parte di altri.

### Inspection
Tecnica di verifica specifica per un certo contesto. È meno "costosa" del walkthrough e si basa idealmente su una checklist di elementi da verificare nell'oggetto in esame.

## J
### JavaScript
È un linguaggio di scripting orientato agli oggetti e agli eventi, comunemente utilizzato nella programmazione Web lato client, per la creazione, in siti web e applicazioni web, di effetti dinamici interattivi tramite funzioni di script invocate da eventi innescati a loro volta in vari modi dall'utente sulla pagina web in uso.
### JavaScript Object Notation (JSON)
È un formato adatto all'interscambio di dati fra applicazioni client/server ed è basato sul linguaggio JavaScript, ma ne è indipendente.

## K
### Kite-level
Categoria di operazioni ad alto livello con uno scopo comune.
### Kubernetes
È una piattaforma portatile, estensibile e open source per la gestione di carichi di lavoro e servizi containerizzati, che facilita sia la configurazione dichiarativa che l'automazione.

## L
### Librerie
E' una raccolta di componenti che offrono servizi ad un livello di astrazione piuttosto basso, ovvero assemblare componenti semplici e predefiniti per ottenere strutture complesse specializzate.

### Lightweight Directory Access Protocol (LDAP)
È un protocollo standard per l'interrogazione e la modifica dei servizi di directory. Le informazioni vengono raggruppate e possono essere espresse come record di dati ed organizzate in maniera gerarchica.

### Lista degli accessi
Detta anche "storico degli accessi", contiene una lista degli ingressi o uscite che sono stati fatti dall'utente tracciato nei luoghi dell'organizzazione o più in generale nell'organizzazione. Essa contiene informazioni relative al luogo e all'organizzazione dove e avvenuto l'accesso, la data e l'ora è infine il tempo trascorso all'interno.

### Lista delle organizzazioni
Si intende un insieme di tutte le organizzazioni che utilizzano il servizio Stalker per tracciare le presenze delle persone all’interno dei propri luoghi, in tale lista ci saranno salvate le informazioni generali di ogni organizzazione.

### Lista delle organizzazioni preferite
Contiene una lista delle organizzazioni che l'utente ha deciso di inserire tra le sue preferite.

### Logic Layer
Il “business logic layer” è il punto in cui si affrontano i problemi che il programma è stato creato per risolvere. Nel logic layer, le classi decidono quali informazioni sono necessarie per risolvere i problemi assegnati, richiedono tali informazioni dal livello di accesso, manipolandole come richiesto e restituiscono i risultati finali al livello di presentazione per la formattazione.

### Login
Procedura di accesso effettuata dall'utente o dall'amministratore per accedere alla applicazione nel caso dell'utente, al Server nel caso dell'amministratore.

### Logout
Procedura di uscita effettuata dal utente o dall'amministratore per uscire dell'applicazione nel caso dell'utente o dal Server nel caso dell'amministratore.

### Luogo di tracciamento
Identifica una superficie di estensione contenuta locata geograficamente all'interno del perimetro di tracciamento dell'organizzazione. Un luogo non può fuoriuscire dal perimetro di tracciamento dell'organizzazione. Ciascun luogo è riconducibile ad una organizzazione.

## M
### Machine Learning
Apprendimento automatico di differenti meccanismi che permettono a una macchina intelligente di migliorare le proprie capacità e prestazioni nel tempo. La macchina, quindi, sarà in grado di imparare a svolgere determinati compiti migliorando, tramite l’esperienza, le proprie capacità, le proprie risposte e funzioni.

### MainNet
Il network originale e principale per le transazioni dei Bitcoin, in cui la criptovaluta ha un reale valore economico.

### Maturità
Capacità di un prodotto software di evitare che si verifichino errori errori o siano prodotti risultati non corretti in fase di esecuzione.

### Maven
È uno strumento di build automation utilizzato prevalentemente nella gestione di progetti Java.

### Merge
In italiano "fusione", è un comando di Git che permette di unire due rami (branch), includendo le modifiche eseguite a carico di un ramo in un altro.

### Milestone
Momento nel ciclo di vita del software in cui è fissato il raggiungimento di un obiettivo specifico, a cui corrisponde una o più baseline.

### Modalità di tracciamento anonimo
È una specifica progettuale che da la possibilità all’utente che usufruisce dell’applicazione di essere tracciato all'interno dei luoghi dell'organizzazione ma nascondendo la sua identità fisica (nome, cognome e altri dati personali reali) al servizio. Per poter riconoscere la presenza dell'utente all'interno del luogo, sarà associato un codice univoco che non identifica in alcun modo la sua identità fisica ma solo la sua presenza.

### Modalità di tracciamento autenticato
È una specifica progettuale che da la possibilità all’utente che usufruisce dell’applicazione di essere tracciato all'interno dei luoghi dell'organizzazione. Questa modalità riconosce l'identità fisica dell'utente tracciato (nome, cognome e altri dati personali reali).

### Modificabilità
Capacità di un prodotto software di consentire lo sviluppo di modifiche al software originale. L'implementazione include modifiche al codice, alla progettazione e alla documentazione.

### Movimento
Per movimento si intende una azione fisica di ingresso o di uscita nei luoghi dell'organizzazione che viene effettuata dall'utente.

### MySQL
È un database relazionale open source composto da un client a riga di comando e un server. Supporta linguaggi come Java, PHP, Python, ecc.

## N
### Natural Processing Language (NPL)
L'elaborazione del linguaggio naturale è il processo di trattamento automatico mediante un calcolatore elettronico delle informazioni scritte o parlate in una lingua naturale.

### npm (Node Package Manager)
È un gestore di pacchetti per il linguaggio di programmazione JavaScript. È il gestore di pacchetti predefinito per l'ambiente di runtime JavaScript Node.js. 
Consiste in un client da linea di comando, chiamato anch'esso npm e un database online di pacchetti pubblici e privati, chiamato npm registry.

### Node.js
È una runtime di JavaScript open source multipiattaforma orientato agli eventi (rende possibile l’I/O asincrono) per l'esecuzione di codice JavaScript.

### NoSQL
È un movimento che promuove sistemi software dove la persistenza dei dati è in generale caratterizzata dal fatto di non utilizzare il modello relazionale.

### Numero progressivo 
È un numero identificativo che viene assegnato in maniera univoca per distinguere un esemplare di una serie.

## O

### OpenAPI
È un formato di descrizione delle API per le API REST. Un file OpenAPI ti consente di descrivere l'intera API, tra cui: endpoint disponibili e operazioni su ciascun endpoint (GET / utenti, POST / utenti), parametri operativi ingresso e uscita per ogni operazione, metodi di autenticazione, informazioni di contatto, licenza, condizioni d'uso e altre informazioni.
Le specifiche API possono essere scritte in YAML o JSON.

### OpenShift
È una piattaforma container per le imprese basata su Kubernetes, che offre operazioni automatizzate in tutto lo stack per gestire deployment di cloud ibridi e multi-cloud.

### Operabilità
Capacità di un prodotto software di offrire delle funzioni coerenti con le aspettative dell’utente.

### Orange (Canvas)
È un toolkit di visualizzazione dei dati open source, machine learning e data mining. È dotato di un front-end di programmazione visiva per l'analisi dei dati esplorativi e la visualizzazione interattiva dei dati. Orange è costituito da un'interfaccia canvas su cui l'utente posiziona i widget e crea un flusso di lavoro di analisi dei dati.

### Ordinamento per data (crescente)
Considerando una data maggiore di un'altra più recente, si intende che, dato un insieme di date (possibilmente con elementi ripetuti), una data meno recente precede una più recente.

### Ordinamento per data (decrescente)
Considerando una data maggiore di un'altra più recente si intende che, dato un insieme di date (possibilmente con elementi ripetuti), una data più recente precede una meno recente.

### Organizzazione
Soggetto che ha interesse a tracciare le presenze delle persone all’interno dei propri luoghi, in maniera anonima o autenticata. Ogni organizzazione ha associato un proprio nome e il nome e l'indirizzo dei vari luoghi appartenenti a essa.

### Organizzazione preferita
Identifica un'organizzazione che è stata inserita all'interno della lista dei preferiti dall'utente.

## P
### Parametri (dell'organizzazione)
Con parametri dell'organizzazione si intende l'insieme di: nome dell'organizzazione, immagine dell'organizzazione, descrizione dell'organizzazione, indirizzo dell'organizzazione, perimetro di tracciamento dell'organizzazione, l'insieme di luoghi di tracciamento.

### Perimetro di tracciamento dell'organizzazione
È la superficie geografica dove gli utenti dell'applicazione verranno tracciati per l'organizzazione in questione.

### Platform as a Service (PAAS)
È un un servizio cloud tramite il quale un provider mette a disposizione un ambiente di sviluppo e degli appositi strumenti per ideare nuove applicazioni.

### Plugin
È un programma non autonomo che interagisce con un altro programma per ampliarne o estenderne le funzionalità originarie.

### PostgreSQL
È un sistema di gestione di database open source ad oggetti.

### Prestazionale
In relazione a un requisito esprime dei vincoli di economicità che il prodotto deve rispettare.

### Privilegi
I privilegi sono fondamentalmente i vari tipi di amministratore. Il privilegio più basso è visualizzatore, poi gestore e infine proprietario.

### Processo 
È l'insieme delle attività correlate e coese che trasformano i bisogni in prodotti (il risultato di un processo si chiama prodotto). Opera secondo regole consumando risorse.

### Product Baseline 
Documentazione tecnica che descrive tutte le caratteristiche fisiche e funzionali implementate all'interno del prodotto. Essa deve includere i diagrammi di classe, di sequenza e la contestualizzazione dei design pattern adottati.

### Progettista 
Ha l'incarico di definire l'architettura alla base del sistema del prodotto software. Segue lo sviluppo e non la manutenzione del prodotto.

### Programmatore 
Partecipa sia alla realizzazione che alla manutenzione del prodotto. È competente nella codifica e nella realizzazione di componenti necessarie all'esecuzione delle prove di verifica e validazione. Il codice prodotto dal programma deve essere mantenibile nel tempo.

### Programmazione concorrente e distribuita
La concorrenza è una caratteristica dei sistemi di elaborazione nei quali può verificarsi che un insieme di processi o sotto-processi (thread) computazionali sia in esecuzione nello stesso istante. La distribuzione indica genericamente una tipologia di sistema informatico costituito da un insieme di processi interconnessi tra loro in cui le comunicazioni avvengono solo esclusivamente tramite lo scambio di opportuni messaggi.

### Proof of Concept (PoC)
È un dimostratore eseguibile con lo scopo di rappresentare la Baseline per lo sviluppo del progetto. Il suo codice può essere usa-e-getta.  %adattamento pagina pdf

### Python
È un linguaggio di programmazione ad alto livello, orientato agli oggetti, adatto, tra gli altri usi, a sviluppare applicazioni distribuite, scripting, computazione numerica e system testing.

## Q
### Qt
È una libreria multipiattaforma per lo sviluppo di programmi in C++ con interfaccia grafica tramite l'uso di widget.

### Quantificabile
Il lavoro del gruppo può essere valutato secondo metriche predefinite e univoche, in modo da trarre importanti indizi sul corretto svolgimento o meno del lavoro.

### Qualitativo
In relazione a un requisito esprime un vincolo sul prodotto misurando la sua qualità in maniera replicabile.

## R
### Rancher
È una piattaforma di gestione per container Docker. Include una distribuzione Kubernetes e l'opzione tra Docker Swarm e Apache Mesos. Tutti utilizzano Docker come runtime del contenitore sottostante e coordinano i contenitori in esecuzione tra più nodi fisici discreti. Rancher include anche servizi di infrastruttura modulare tra cui networking, bilanciamento del carico, rilevamento di servizi, monitoraggio e ripristino.

### React
È una libreria open source di JavaScript per creare interfacce utente (UI).

### Redis
È un archivio di strutture di dati in memoria open source, utilizzato come database, cache e broker di messaggi. Supporta strutture di dati come stringhe, hash, elenchi, set, 
set ordinati con query di intervallo, bitmap, hyperloglogs, indici geospaziali con query di raggio e flussi.

### Refresh manuale
L'utente di propria iniziativa invia una richiesta di aggiornamento della lista delle organizzazioni.

### Regressione lineare (RL)
La regressione formalizza e risolve il problema di una relazione funzionale tra variabili misurate sulla base di dati campionari estratti da un'ipotetica popolazione infinita.

### Repository
È un archivio dove vengono raccolti dati ed informazioni in formato digitale sulla base di metadati che ne permettono la rapida individuazione.

### Representational State Transfer (REST)
È uno stile architetturale software per i sistemi distribuiti e rappresenta un sistema di trasmissione di dati su HTTP senza ulteriori livelli; non prevede il concetto di sessione (stateless).

### Requisiti
È l'insieme di tutte le funzionalità che il prodotto software deve offrire e che sono definite nelle specifiche del proponente. I requisiti di possono dividere in tre categorie: obbligatori, desiderabili ed opzionali.

### Responsabile
Ha l'incarico di pianificare, motivare, coordinare e controllare i membri del team. Il suo compito prevede inoltre l'approvazione dei documenti e l'emanazione di piani e scadenze. Ha l'onere di rappresentante del team presso l'azienda proponente.

### Rete neurale (artificiale)
Nel campo del machine learning, una rete neurale artificiale è un modello computazionale composto di "neuroni" artificiali, ispirato vagamente dalla semplificazione di una rete neurale biologica.

## S
### Scalabilità orizzontale
È l'abilità di aumentare la capacità collegando più entità hardware o software in modo che funzionino come una singola unità logica. Quando i server sono raggruppati , il server originale viene ridimensionato orizzontalmente. Se un cluster (insieme di computer) richiede più risorse per migliorare le prestazioni e fornire alta disponibilità, un amministratore può scalare aggiungendo più server al cluster.

### Sea-level
Categoria di operazioni con uno scopo unico unico e il fine di soddisfare una o più postcondizioni di UC X.

### Serverless
È un network la cui gestione non viene incentrata su dei server, ma viene dislocata fra i vari utenti che utilizzano il network stesso, quindi il lavoro di gestione del network viene eseguito dagli stessi utilizzatori.

### Sistematico
In riferimento al gruppo \Gruppo{ significa che quest'ultimo lavorerà seguendo criteri costanti e rigorosi.

### Slack
Slack è una piattaforma di messaggistica per team che integra insieme diversi canali di comunicazione in un unico servizio. L’obiettivo è cercare di migliorare l’esperienza lavorativa aumentando l’interazione tra differenti servizi consolidando e dando un senso al sempre crescente flusso di dati generato dal lavoro in team.

### Smart Contract Ethereum
È il codice che viene eseguito sul Ethereum Virtual Machine (EVM). Esso può accettare ed archiviare Ethereum, dati o la combinazione di entrambi distribuendoli ad altri account o persino ad altri smart contract.

### Snake Case
Formato di scrittura di identificatori (tipicamente di nomi di file o di variabili) in cui le parole che li compongono, in minuscolo, sono separati da trattini bassi.

### Solidity
È un linguaggio di programmazione orientato agli oggetti per la scrittura di smart contract. Viene utilizzato per implementare smart contract su varie piattaforme di blockchain, in particolare Ethereum.

### SonarQube
Piattaforma per il controllo continuo della qualità del codice con analisi automatiche di analisi statiche del codice.

### Spring Java 
È un framework open source per lo sviluppo di applicazioni su piattaforma Java. Ad esso sono associati altri progetti, che hanno nomi composti come Spring Boot, Spring Data, 
Spring Batch. Questi progetti sono stati ideati per fornire funzionalità aggiuntive al framework.

### Stakeholder
Sono le persone influenti per il prodotto: dicono se una certa opportunità è buona. Possono essere chi usa il prodotto, chi compra il prodotto, chi sostiene i costi di realizzazione, chi verifica le esecuzioni dei processi.

### Stream
È un "canale" tra la sorgente e la destinazione attraverso il quale fluiscono i dati.

### Studio di fattibilità
Documento redatto per analizzare i capitolati d'appalto presentati dai vari proponenti.
In esso vengono descritte le ragioni che portano alla scelta o al rifiuto di intraprendere la fornitura del prodotto richiesto da un capitolato.

### Support Vector Machine (SVM)
Sono modelli di apprendimento (machine learning) supervisionato con algoritmi di apprendimento associati che analizzano i dati utilizzati per l'analisi di classificazione e regressione.

### Swagger 
È una specifica per file di interfaccia leggibili dalle macchine per descrivere, produrre, consumare e visualizzare servizi web RESTful. Una serie di strumenti può generare codice, 
documentazione e test case dato un file di interfaccia.

## T
### Technology Baseline
Documentazione che dimostra l'adeguatezza dell'architettura tramite un Proof of Concept (PoC) che rappresenta la baseline per lo sviluppo. La Technology baseline include le tecnologie, i framework, i diagrammi UML e le librerie utilizzate nel Proof of Concept.

### Telegram
Servizio di messaggistica istantanea, usato principalmente su smartphone ma disponibile anche per PC, molto simile secondo certi punti di vista a Slack o Discord per la sua possibilità di avere più canali. Viene usato dal gruppo per comunicare saltuariamente con il proponente, nei soli casi in cui non risponda alle e-mail.
### Temporizzazione
Si intende che periodicamente l'applicazione autonomamente invia una richiesta di aggiornamento della lista delle organizzazioni.

### TimescaleDB (TSDB)
È un database di serie temporali open source ed è ottimizzato per ricerche veloci e complesse.

### Timestamp
È una sequenza di caratteri che indicano la data e l'orario di entrata/uscita di un qualsiasi utente che utilizza l'applicazione stalker e che fa parte di quella determinata organizzazione.

### Toolkit
È un insieme di strumenti software di base, in genere librerie, usati per facilitare e uniformare lo sviluppo di applicazioni derivate più complesse.

### Tracciamento 
L'atto nella quale è avvenuta con successo il collegamento GPS tra dispositivo mobile munito dell'applicazione stalker e l'organizzazione. Questa funzione permette di tracciare gli spostamenti dell'utente all'interno dell'area dell'organizzazione.

### Trigger asincroni
Sono trigger di eventi di modifica che vengono eseguiti in modo asincrono dopo il completamento di una transazione del database.

### TypeScript 
È un linguaggio di programmazione open source che estende la sintassi di JavaScript in modo che qualunque programma scritto in JavaScript sia anche in grado di funzionare 
con TypeScript senza nessuna modifica.

## U
### Unicode Transformation Format, 8 bit (UTF-8)
È una codifica che assegna a ogni carattere Unicode esistente una specifica sequenza di bit, che può essere letta anche come numero binario. Questo significa che UTF-8 assegna un numero binario fisso ad ogni lettera, numero e simbolo di un numero crescente di lingue.

### Unified Modeling Language (UML)
In ingegneria del software è un linguaggio di modellazione e di specifica basato sul paradigma orientato agli oggetti. Viene usato per descrivere soluzioni analitiche e progettuali in modo sintetico e comprensibile ad un vasto pubblico (standard industriale unificato).

### Upselling
È una tecnica di vendita in cui un venditore induce il cliente ad acquistare più articoli costosi, aggiornamenti o altri componenti aggiuntivi nel tentativo di effettuare una vendita più redditizia.

### Uscita
Per uscita da un luogo di un'organizzazione si intende l'attività di spostamento fisico in cui un'utente passa da una posizione geografica interna ad un perimetro che delimita un luogo soggetto a tracciamento ad una non soggetta a tracciamento.

### User Interface (UI)
È un'interfaccia uomo-macchina, ovvero ciò che si frappone tra una macchina e un utente, consentendone l'interazione reciproca.

## V
### Validazione
Accertamento che il prodotto realizzato sia esattamente conforme alle attese.

### Verifica
Accertamento che l'esecuzione delle attività di processi svolti nella fase in esame non causino errori.

### Verificatore
Ha l'incarico, per l'intero ciclo di vita del progetto, di svolgere le attività di verifica e validazione. Si occupa, inoltre, di redigere il documento relativo al Piano di Qualifica che conterrà gli esiti delle verifiche delle prove effettuate.

### Vincolo
In relazione a un requisito esprime un obbligo che il prodotto deve rispettare.

### Volley
È una libreria open source che rende la rete per le applicazioni Android più semplice e più veloce.

### Vulnerabilità
È una componente (esplicita o implicita) di un sistema, in corrispondenza alla quale le misure di sicurezza sono assenti, ridotte o compromesse, il che rappresenta un punto 
debole del sistema e consente a un eventuale aggressore di compromettere il livello di sicurezza dell'intero sistema.

## W
### Way of working
È il modo in cui il gruppo rende sistematiche, disciplinate e quantificabili le attività di progetto.

### Walkthrough
Tecnica di verifica "a pettine", ovvero verifica ogni oggetto in esame. È molto "costosa" ma è consigliata se non si ha già eseguito alcuna attività di verifica in precedenza o non si sa bene cosa verificare.

## Y
### YAML
È un formato per la serializzazione di dati e utilizza concetti di altri linguaggi come il C, Perl, Python ed idee dal formato XML .


